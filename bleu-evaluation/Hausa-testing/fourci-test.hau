{b>HANYAR KYAUTATA NOMAN ZAMANANI TA FOURCi’s GA MATAN KARKARA<b}
Mata na fuskantar ƙaruwar ɗaukar nauyi da ayyuka, musamman lokutan da suke komawa gidajensu bayan fusakantar matsalar tsaro a yankin Arewa maso Gabas.
{b>Shirin matsalar Sauyin yanayi don Al’uma (FOURCi)<b} na ci gaba da samar da ƙarin hanyoyin tallafawa ayyukan noma ga mata yadda za su shawo kan giɓin da ake samu wajen samar da albarkatu da inganta daidaiton jinsi don amfanin yankinsu da al'umarsu, tare da fahimtar muhimmiyar rawar da mata ke takawa wajen daƙilewa da daidaita yanayin sauyin yanayi.
Wannan jagorar an samar da shi ne don taimakawa matan karkara masu yin taki da yin aikin lambu a cikin gida don ba su damar samar da ƴaƴan itatuwa da kayan marmari masu gina jiki don biyan buƙatunsu na abinci da na ƴaƴansu.
{bi>JAGORAR SAMAR DA TAKIN GARGAJIYA DA LAMBU A CIKIN GIDA<bi}
Samar da takin gargajiya ta amfani da abincin da ya lalace da shara ta hanyar ilimi.
Akwai manyan nau'ikan hanyoyin samar da taki guda uku, aerobic (tare da oxygen), anaerobic (ba tare da oxygen ba) da kuma vermicompost (amfani da tsutsotsi maimakon ƙwayoyin bacteria).
Samar da taki shine tsarin sake yin amfani da shara.
Samar da taki a gargajiyance ta amfani da shara da ake bunnewa cikin ƙasa, shi ake kira da takin gargajiya.
Takin na samuwa ne ta hanyar Biliyoyin microbs (bacteria, fungi) su suke narkar da abincin da ya lalace domin ya zama taki.
Manufar yin takin ita ce domin samar da sauƙi da kuma muhalli mai inaganci ta amfani da takin gargajiya a lambu domin tabbatar da ingantaccen abinci. .
Ta hanyar samar da takin gargajiya za mu iya rage yawan sharar da muke fitarwa wadda ba ma buƙata.
Sannan zai samar da tsafta a gari, sannan yana kare ƙasa, da kuma gurɓacewar iska yadda za a sami wajen gudanar da rayuwa mai kyau.
Kusan kaso 60 ko sama da haka na sharar da muke fitarwa daga gidajenmu sun samu ne daga organic waɗanda za a iya mayar da su takin cikin sauƙi.
{b>A ware sharar gida.<b}
Matakin farko na yin takin gargajiya shine fara ware shara.
Akwai buƙatar kwandon shara guda biyu.
Na farko a zuba kayan da za su iya ruɓewa kamar su (ganyaye, kayan marmari, ƙanzo, ɓawon abubuwa, kwanson ƙwai, ɓawon gyaɗa da sauransu, duk dai abubuwa na organic) sai ɗaya kwandon abubuwan da ba za su ruɓe ba (leda, gilashi, robobi tsumma, batiran da suka gama amfani).
Ina sake amfani da jaridu, takardun madara, gwangwani na roba da kwalabe na gilashi.
Dabaru – Za a iya amfani da koren kwandon shara domin sharar da za ta ruɓe sai jan kwando, don wadda ba za ta ruɓe ba.
{b>Da me za a yi takin?<b}
{b>Yaya ake yin takin?<b}
Taki na samuwa ne ta hanyar biliyoyin microbs (bacteria fungi) da ake fitarwa daga abinci da za a zubar shi yake komawa taki.
Waɗannan microorganisms na buƙatar daidaitaccen adadin carbon da Nitrogen domin yin aiki yadda ya kamata.
{b>Manyan abubuwan nitrogen sun haɗa da.<b}
Ganyayyaki da ɓawon ƴaƴan ita ce (ban da ƴaƴan itace masu tsami)
Kwanson coffee
Jakar ganyen shayi
Furanni
Kwanson ƙwai (a daka su kafin a zuba a ciki)
{b>Carbon mai ƙarfi<b}
Busassun ganye
Diddigar katako
Ƙananan ƙatako da aka yanka
Busasshiyar ciyawa
Tokar itace
{b>Abin da ba za a kara ba <b}
Abincin da ya ruɓe yana wari, ya kamata a guji zuba shi a ciki.
Nama, ƙashi wanda ƙanshinsa zai iya janyo ɓeraye.
Mushen dabba
Batura
Tsirrai masu cutarwa
Magunguna
Robobi
{b>Yadda ake yin taki ta amfani da bokitin roba ko tukunya.<b}
Za a buƙaci tsohon bokitin roba ko tukunyar ƙasa.
Abincin da ba a so da busassun ganyaye (koraye ko ruwan ƙasa).
Mataki na farko shine yin ramuka biyu ko uku gefe da gefe, sai wani kuma a tsakiyar bokitin.
Bari mu kira wannan da {bu>Bokiti A<bu}.
A ɗaga bokitin sama, yadda iska za ta dinga shiga har ƙarƙashinsa.
Wannan zai tabbatar da shigar iska da ruwa mai kyau.
A ajiye faranti babba a ƙasan bokitin, yadda ruwan zai dinga ɗigewa a lokacin da ake yi.
Za a iya narkar da shi a zubawa shukoki.
{u>Fara shirya bokitin domin yin takin gargajiya<u}
Fara shirya ƙasa daga ƙasan cikin layi.
Yanzu kuma sai ka fara zuba abincin da ba a so (koraye) a rufe su da dusar katako(ruwan ƙasa).
A ɗan zuba kashin shanu kaɗan, matakin farko na farawa kenan.
A rufe shi domin gujewa wari da kuma taruwar ƙwari.
Za a iya amfani da tsohon falankin katako ko wani abu daban domin a rufe shi.
A ɗan dinga juyawa sau ɗaya ko biyu a sati domin samun iska.
Idan an ga ya ɗan bushe, a yayyafa ruwa kaɗan a juya sosai.
Idan ya yi ruwa-ruwa a ƙara busassun ganyaye ko dusar katako sannan a juya sosai.
A tabbata cewa yana da danshi.
Ba a son ya zama a bushe sosai ko kuma ya yi ruwa.
A ci gaba da zuba abincin da ba aso da su dusar katako ko wace rana har bokiti {b>A<b} ya cika.
Yayinda aka kammala shirya taki a bokiti A, za kuma a iya amfani da wani bokitin (bari mu kira shi da Bokiti {b>B<b}) shima a yi kamar yadda aka yi a bokiti na farko.
A tabbatar ana juya bokiti A da B, sau biyu a sati.
Za a iya samun Bokiti C, domin adana takin da ya kusa kammala.
Zai iya ɗaukar kwanaki 45-60 kafin ya kammala gaba ɗaya, ya danganta da yanayin da ake.
{b>Yin takin ta amfani da ramin da aka haƙa.<b}
Idan akwai wuri a cikin lambu ko bayan gida, a haƙa ƙaramin rami sannan a bi irin waɗannan hanyoyin da ke sama.
A rufe ramin domin hana ƙwari su shiga.
Irin wannan ƙa'idar da aka ambata bisa kulawa "gyara ga kowane kwandon takin" haka za a yi wa wannan ma.
Dole ne a kula da matakin daidaita danshi, a juya shi  don samun iska, a ƙara cakuɗawa da launin ruwan ƙasa da ganye.
Za a iya ƙara kashin shanu don fara aikin takin.
{b>LAMBUN GIDA<b}
Wannan jagorar bai ɗaya ce ga duk ƴaƴan itatuwa da ganyaye kamar yadda muke ƙarfafa mata su yi amfani da dabarun gida da ake amfani da su a muhallinsu sannan kuma a taimaka musu da tallafin fasahar kyautata noman zamani ta FOURCi's a wannan fannin.
Matakan sun haɗa da:
{b>1.<b}
{b>Ana son matan su yi shawarar abinda za su shuka na daga kayan marmari ko kayan lambu, ya danganta da wurin, abinda ake da shi, da yanayin da ake ciki da sauransu.<b}
{1>2.<1}
{1>Zaɓin irin da ya dace domin shuka<1}.
Bisa shawarar ƙwararrunmu, irin shuka masu jure cututtuka, da sauƙin sarrafawa, jure ciyawa da kuma samar da amfani mai yawa.
{1>3.<1}
{1>Fara shirin yabanya.<1}
Mataki na gaba shine fara shirin yabanya yadda za su fara girma.
Za a iya zaɓar ko dai girmar da shukar cikin lambu ko a cikin gida. 
Yayinda shukar ta fara girma ganye ya fara fitowa tare da jijiya, za a iya dasa su a wuraren da ya dace da su domin ci gaba da girma.
{1>4.<1}
{1>Zaɓin wuri da kuma gyara ƙasa<1}
A zaɓi wuri mai rana, domin yanayin ɗumin wuri, shine yanayin yadda kayan lambu da ƴaƴan ita ce za su dinga girma.
Ya kamata ƙasar ta zama mai ruwa ba tare da ya tsotse ba.
A yi haƙa na aƙalla zurfin cm 20.
A ƙarshe, yanzu lokaci ya yi da za a yi dashe.
{1>5.<1}
{1>Ban ruwan ƴaƴan itace da kayan lambu<1}
Ruwa yana da muhimmanci a ƴaƴan itatuwa da kayan marmari don haka, samun damar yin amfani da shi ya zama dole.
Dole ne lambu ya zama mai danshi da hanyar samun ruwa.
Don haka, yana da kyau idan an haƙa rijiya ko wata hanyar samun ruwa mafi kusa, dogaro da ruwan sama don ban ruwa, wannan tsohon yayi ne.
Manoma masu dabara na amfani noman rani da damuna a duk shekara.
{1>6.<1}
{1>Kare tsirrai daga ciyayi<1}
Yana da muhimmanci a kare tsirrai daga cututtuka, ya kamata a cire ciyayi lokacin da ya dace akai-akai.
Guji amfani da magungunan kashe ƙwari da ciyayi da yawa, domin yana lalata muhalli kuma yana cutarwa.
{1>7.<1}
{1>Sake dashe<1}
Wasu ƴaƴan itatuwa kamar tumatir da malo na buƙatar sake dashe, ya kamata a kuma yin dashe idan ta kama, amma bisa shawarar ƙwararrunmu.
{1>9.<1}
{1>Amfanin takin<1}
Ya kamata a yi amfani da takin don ƙara inganta ƙasa da samun yawan amfanin gona.
Ya kamata a guji takin gama gari ko na roba.
{1>10.<1}
{1>Girbi <1}
Yayinda kayan lambu ko ƴaƴan itace suka nuna, za a iya girbewa a ci ko a adana ko a siyar.
{b>MUHIMMAN KALMOMI DA MA’ANAR DA ZA’A YI AMFANI DA SU A ILIMIN CANJIN YANAYI DA WAYAR DA KAN JAMA’A A MAKARANTU.<b}
Yanayi:
Yana nufin yanayi na dogon lokaci na wani yanki na musamman (wanda ya kasance daga shekaru zuwa gomiyar shekaru).
Yanayi:
Yana nufin yanayi na wani yanki a cikin ɗan gajeren lokaci.
{b>Canjin yanayi:<b}
Wannan yana nufin canji na dogon lokaci a yanayin zafi ko sanyi da tsarin yanayi.
Waɗannan canje-canjen na iya zama na halitta, amma tun shekarun 1800, ayyukan ɗan adam sun kasance manyan abubuwan motsa canjin yanayi tun farko saboda ƙona burbushin halittu wanda ke samar da iskar gas mai rike zafi.
Yanayin zafi ko sanyi:
Wannan shi ne ma'aunin yawan zafi ko sanyi na wani wuri.
Kayan da ake amfani da shi wajen auna zafi ko sanyi ana kiransa THERMOMETER.
{b>Danshi<b}:
Wannan shi ne adadin tururin ruwa a cikin iska.
Yawan zafin, shine yawan danshin a waje. 
Tururin ruwa:
Wannan shi ne yanayin komawa iska na ruwa wanda ba a gani da ido.
Ruwan sama:
Ruwa ne da aka saki daga girgije a matsayin ruwan sama, dusar ƙanƙara ko ƙanƙara.
Yawancin ruwan sama yana zuba matsayin ruwan sama.
{b>Dumamar Yanayi:<b}
Wannan hanya ce da ake tare iska mai zafi a doron kasa da iska mai dumama yanayi ke yi.
{b>Iska mai dumama yanayi:<b}
Wannan iska ce da ke fitar da makamashin haske.
Gurbatacciyar iska ta farko a kan duniya su ne CO2, CH4, N2O da ozone.
{b>MANUNAR YANAYI<b}
Waɗannan su ne sigogi da ke bayyana matsayin yanayi.
Masana kimiyya sun gano waɗannan manunai.
Tsarin yanayi na duniya yana da rikitarwa.
Don bayyana waɗannan rikice-rikice, akwai manunai da ake amfani da su don bayyana canjin yanayi.
Sun haɗa da: zafi ko sanyi, iskar greehouse, zafin teku / yawan asid na teku, kankarar teku da sauransu.
{b>Gurbatacciyar Iska:<b}
Ƙara yawan iska mai dumama yanayi a sama saboda ayyukan ɗan adam babban abin kara canjin yanayi ne.
Carbon dioxide (CO2) ita ce iska da ake yawan magana ta dumama yanayi.
Kona makamashin burbushin halittu kamar su kwal da gas na kasa yana kara CO2 zuwa sama.
Sauran iskar gas sun hada da methane da nitrous oxide.
Babban dalilin sauyin yanayi shi ne fitar da iskar gas mai gurbata yanayi wanda ke haifar da saurin dumama duniya.
Masana'antu da kamfanonin hakar Ma'adinai suna fitar da abubuwa galibi daga ƙona burbushin halittu don samar da makamashi  na samar da kayan masana'antu.
Sare gandun daji na jawo fitar da abin ki.
Lalata dazuzzuka na iyakance ikon halittu hana guratacciyar iska fita daga samaniya.
Yawancin motoci, manyan motoci, jiragen ruwa da jiragen sama suna aiki da man burushin halittu da ya sa sufuri ya zama babban mai  ba da gudummawa fitar da iska mai dumama yanayi musamman CO2.
Tun lokacin juyin juya halin masana'antu, yawan zafi na duniya ya ƙaru da fiye da digiri 1 na Celsius.
Daga shekara ta 1880 zuwa 1980, ya ƙaru da digiri 0.07 na Celsius a kowace shekara 10.
Amma, tun daga shekara ta 1981, yawan zafin ya ninka; a cikin shekaru 40 da suka shige, mun ga yawan zafin duniya ya ƙaru da digiri 0.18 a kowace shekara goma.
Sakamakon haka, duniya ba ta taɓa yin zafi haka ba.
Tara daga cikin shekaru 10 mafi zafi tun 1880 sun faru tun 2005- kuma shekaru 5 mafi zafi da aka rubuta sun faru tun 2015.
Yanzu masana kimiyyar canjin yanayi sun kammala cewa dole ne mu rage dumamar yanayi zuwa 1.5 digiri Celsius nan da shekarar 2040 idan muna son mu guji makomar da rayuwar yau da kullum a duniya ke nunawa ta mafi muni, mafi munin tasirinsa; ambaliyar ruwa mai tsanani, gobarar daji, ambaliyar ruwa, guguwar wurare masu zafi da sauran bala'i.
Yanayin duniya yana canjawa sa'ad da iskar carbon dioxide da wasu abubuwa masu gurɓata iska suka taru a samaiya kuma suka zuke hasken rana da kuma hasken rana da zai iya tashi daga saman duniya.
Suna kama zafi kuma su sa duniya ta yi zafi.
Sauran gurɓatattun abubuwa masu rike zafi sun haɗa da.
Methane
Nitrous oxide
Tururin ruwa
Iskar da aka yi da sinadarin fluorine{1>.<1}.
{b>Gaba dayansu ana kiran su ISKA MASU DUMAMA YANAYI kuma tasirinsu ava kiran sa DUMAMAR YANAYI.<b}
{b>SAKAMAKON Dumamar Duniya<b}
Mayan kankara masu ɓacewa.
Hauhawar teku (yanayi mai zafi da kuma mafi yawan asid).
Mamayar sabbin kwari.
Kawalwalniya.
Karin ambaliya
Dabbobi da tsirrai suna karewa.
 Barkewar cututtuka masu yaduwa.
{b>Rage Canjin Yanayi<b} yana nufin ƙoƙarin rage ko hana fitar da iska mai dumama yanayi.
Ragewa na iya nufin amfani da sabbin fasahohi da sabunta makamashi, canza ayyukan gudanarwa ko halayyar mai amfani da kayayyaki.. 
Yanke carbon shi ne kawai mafita na dogon lokaci don kauce wa tasirin yanayi.
Sauran dabarun ragewa sune ɗaukar hanyoyin sabunta makamashi kamar hasken rana da iska, haɓaka tsarin sufuri mai ɗorewa, inganta ci gaba da amfani da ƙasa ta hanyar gandun daji da aiwatar da noma ta dabara.
{b>Magance batun sauyin yanayi yana buƙatar sa hannu na mutane da ƙungiyoyi a duk matakai kuma wannan shi ne dalilin da yasa FOURCI suka shigo ciki.<b}
{b>WASU ABUBUWA MASU SAUKI DA DALIBAI ZA SU IYA YI DON SU TAIMAKA WAJEN KARE DUINYA<b}
Ka rage, ka sake amfani da shi, kuma ka sake sigar amfani da shi.
Ka rage abin da kake zubarwa.
Ka bi waɗannan hanyoyi uku don ka adana albarkatun kasa da kuma wuraren ajiye shara.
Mai aikin sa kai:
Ka ba da kanka don ka tsabtace yankinku.
Kai ma kuma za ka iya shiga cikin kāre rafinku.
Ilimantar: 
Idan ka kara iliminka, za ka iya taimakawa wasu su fahimci muhimmancin albarkatunmu na halitta.
Adana ruwa:
Da ka yi amfani da ruwa kaɗan, za ka rage ruwan da ke gudana da kuma ruwan da ke shiga teku.
Ka yi siyayya da hikima, ka rage sayen roba kuma ka kawo jakar sayayya da za a sake amfani da ita.
Ka yi amfani da kwan fitila da za su dade.
Fitila mai amfani da makamashi tana rage fitar da iska mai dumama yanayi.
Ka dasa itace.
Itatuwa na ba da abinci da kuma iskar oxygen.
Suna taimaka wajen adana makamashi, tsabtace iska, da kuma yaƙi da canjin yanayi. (su ne ma’ajiyar carbon)
Kada ku tura sinadarai a hanyoyin ruwanmu.
Ka zaɓi sinadarai marasa guba a gida da kuma ofishi.
